---
title: 'Gdzie się uczyć programowania?'
date: '2020-03-28'
---

![photo](post2photo1.jpg)

Gdy nasz masażysta już nas przekonał, że pora wziąć się za naukę kodowania, to kolejny krok jest równie oczywisty. Idziemy kupić zeszyt!

## Z notatnika młodego kodera

Bez zeszytu ani rusz! Gdy po kilku miesiącach dotarło do mnie, że oprócz nauki ważna jest praktyka - a nie było to na początku oczywiste - 
to byłem samemu sobie wdzięczny, że podczas wszystkich etapów nauki robiłem skrupulatne notatki. Nudne to było, ale pomogło.

A co notowałem?
- terminologię,
- przykłady,
- źródła,
- triki,
- momentami wszystko i bez zrozumienia (na tzw. "zaś").

Oprócz tradycyjnych notatek na papierze sporządzałem też notatki z fragmentami kodu na dysku, robiłem screeny. Nie mam pojęcia, czy kiedyś 
w ogóle to wykorzystam. Ale jest, czeka. Sumienie czyste.

## Przepraszam, czy tu uczą?

"Programator" - tu się zaczęła moja przygoda z programowaniem. Projekt wspierany przez ministerstwo. Przy spełnieniu określonych warunków można odbyć 
wybrany kurs programowania (warty nawet kilkanaście tysięcy złotych) w zasadzie za darmo - szczegóły na stronie projektu. Całego szkolenia nie ukończyłem, 
ponieważ nie odpowiadały mi warunki, na jakich się w nim uczestniczyło, ale wziąłem udział w części zupełnie darmowej. To taki rodzaj kursu wstępnego. 
Bodajże kilkadziesiąt krótkich lekcji z podstaw programowania - na przykładzie Pythona (bardzo przyjemny język). A jak się Wam spodoba, można próbować 
zdać egzamin wstępny, który kwalifikuje do kolejnego etapu programu. Czy z tego skorzystacie, czy nie - Wasza sprawa. Ale będziecie wstępnie wiedzieć, 
z czym się kodowanie wiąże i że już bez niego żyć nie możecie.   



